---
title: "Ntrbootin asentaminen (DS)"
---

Varmista ennen jatkamista, että olet lukenut kaikki [ntrbootia koskevat huomautukset](ntrboot).

Huomaa, että flash-korttia ei voi käyttää sen normaaleihin käyttötarkoituksiin silloin, kun ntrboot on asennettuna sille (lukuun ottamatta Acekard 2i -korttia, joka toimii edelleen normaalisti *3DS:llä, jossa on mukautettu laiteohjelmisto*). Asennusohjeiden lopussa on valinnaiset ohjeet, joiden avulla voit poistaa ntrbootin flash-kortiltasi asennettuasi boot9strapin.

Jos haluat poistaa ntrboot-asennusohjelman ja palauttaa flash-korttisi alkuperäiseen tilaansa, *älä* sammuta NDS-/-NDSL-konsoliasi ennen kuin olet palauttanut flash-korttisi. Tämä siksi, koska flash-korttia ei voi käyttää `.nds`-tiedostojen avaamiseen kun ntrboot-asennusohjelma on asennettuna sille, joten jos poistut asennusohjelmasta, et voi enää palata siihen takaisin.
{: .notice--warning}

Huomaa, että joissain harvinaisissa yhteensattumissa asennusprosessi saattaa **vioittaa** jäljitelmä-flash-korttia ja tehdä siitä pysyvästi käyttökelvottoman. Vaikka tämä onkin epätodennäköistä, on suositeltavaa käyttää vain alkuperäisiä kortteja. Jotta välttyisit jäljitelmäkortin saamiselta, on suositeltavaa käyttää flash-kortin ostamiseen hyvämaineista sivustoa (kuten [NDS Card](http://www.nds-card.com/)ia).
{: .notice--danger}

#### Tarpeet

* Ntrboot-yhteensopiva DS-/DSi-flash-korttisi:
  + Joko Acekard 2i tai R4i Gold 3DS RTS
* Kaksi konsolia 
  + **Lähde-NDS/-NDSL**: flash-korttisi kanssa yhteensopiva NIntendo DS tai Nintendo DS Lite
  + **Kohde-3DS**: 3DS-perheen konsoli, jolla on vakiolaiteohjelmisto
* Ak2i_ntrcardhax_flasherin [viimeisin julkaisu](https://github.com/d3m3vilurr/ak2i_ntrcardhax_flasher/releases/latest)

#### Ohjeet

##### Vaihe I – Valmistelut

1. Sammuta **lähde-NDS/-NDSL**
1. Aseta flash-korttisi SD-kortti tietokoneeseesi
1. Kopioi `ak2i_ntrcardhax_flasher.nds` flash-korttisi SD-kortille
1. Aseta SD-kortti takaisin flash-korttiisi
1. Aseta ntrboot-yhteensopiva DS-/DSi-flash-korttisi **lähde-NDS/-NDSL**-konsoliin

##### Vaihe II – Ntrbootin asentaminen

1. Avaa `ak2i_ntrcardhax_flasher.nds` flash-korttisi avulla **lähde-NDS/-NDSL**-konsolilla
1. Paina (A):ta jatkaaksesi
1. Paina (X):ää suorittaaksesi toiminnon "load flashrom"
1. Paina (A):ta jatkaaksesi
1. Irrota flash-korttisi **lähde-NDS/-NDSL**-konsolista
1. Irrota SD-kortti flash-kortistasi
1. Aseta SD-kortiton flash-korttisi takaisin **lähde-NDS/-NDSL**-konsoliin
1. Paina (A):ta jatkaaksesi
1. Paina (A):ta suorittaaksesi toiminnon "inject ntrboothax"
1. Paina (A):ta valitaksesi vaihtoehdon "RETAIL"
1. Irrota flash-korttisi **lähde-NDS/-NDSL**-konsolista
  + *Älä* poistu asennussovelluksesta **lähde-NDS/-NDSL**-konsolilla, jos haluat palauttaa flash-korttisi sen alkuperäiseen tilaansa asennettuasi boot9strapin **kohde-3DS**:lle

___

Jatka osioon [Boot9strapin asentaminen (ntrboot)](installing-boot9strap-(ntrboot))
{: .notice--primary}