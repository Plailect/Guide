---
title: "CFW:n poistaminen"
---

{% include toc title="Sisällysluettelo" %}

### Tärkeää tietoa

Tämä poistaa kokonaan mukautetun laiteohjelmiston konsolistasi, mukaan lukien boot9Strapin ja Luma3DS:n, jotta konsolin voi palauttaa takaisin vakiolaiteohjelmistoon.

Tämä ei lähes koskaan ole ratkaisu CFW-asennuksessasi ilmenevien ongelmien korjaamiseen. Kannattaa mieluummin lukea [vianmäärityssivu](troubleshooting) tai kysyä englanniksi apua [Nintendo Homebrew -palvelimelta Discordissa](https://discord.gg/MWxPgEp).
{: .notice--danger}

Kaikista digitaalisesti allekirjoittamattomista (laittomista) peleistä tulee käyttökelvottomia, ja ne voi poistaa käsin järjestelmäasetusten (System Settings) tiedonhallinnasta (Data Management). Käytä [tallennuksenhallintaohjelmaa](https://github.com/BernardoGiordano/Checkpoint/releases/latest){:target="_blank"} varmuuskopioidaksesi kaikki haluamasi tallennukset näistä allekirjoittamattomista (laittomista) peleistä.

Tämä ei vaikuta sinun NNID-käyttäjääsi, laillisesti ostettuihin peleihisi eikä niiden tallennuksiin.

Huomaa, että jos sinulla on muita käynnistystiedostoja kuin `GodMode9.firm` SD-korttisi `/luma/payloads`‑kansiossa, (START)-painikkeen pohjassa pitäminen käynnistyksen aikana avaa "ketjulatausvalikon", jossa sinun on käytettävä ristiohjainta ja (A):ta avataksesi GodMode9:n näitä ohjeita varten. 

### Tarpeet

* GodMode9:n [viimeisin julkaisu](https://github.com/d0k3/GodMode9/releases/latest){:target="_blank"}
* Konsolisi mallia vastaava poisto-ohjelma:
  + [`uninstall_hax_retail_NEW.gm9`]({{ "/gm9_scripts/uninstall_hax_retail_NEW.gm9" | absolute_url }}){:download}
  + [`uninstall_hax_retail_OLD.gm9`]({{ "/gm9_scripts/uninstall_hax_retail_OLD.gm9" | absolute_url }}){:download}

### Ohjeet

#### Vaihe I – Valmistelut

1. Sammuta konsolisi
1. Aseta SD-korttisi tietokoneeseesi
1. Kopioi GodMode9-`.zip`-pakkauksesta `GodMode9.firm` SD-korttisi `/luma/payloads/`-kansioon
1. Kopioi GodMode9-`.zip`-pakkauksesta `gm9`-kansio SD-korttisi juureen
1. Kopioi konsolisi mallia vastaava poisto-ohjelma SD-korttisi `/gm9/scipts/`-kansioon
1. Aseta SD-korttisi takaisin konsoliisi
1. Käynnistä konsolisi

#### Vaihe II – Poisto-ohjelman ajaminen

1. Avaa GodMode9 pitämällä (START)-painiketta pohjassa konsolin käynnistyessä
1. Jos ohjelma kehottaa luomaan varmuuskopion tärkeistä tiedostoista (essential files), paina (A):ta tehdäksesi sen, ja kun varmuuskopio on valmis, paina (A):ta uudelleen jatkaaksesi
1. Jos sinua kehotetaan korjaamaan RTC-aika ja -päivämäärä, paina (A):ta ja aseta ne oikein, paina sitten (A):ta jatkaaksesi
  + Huomaa, että jos jouduit korjaamaan RTC-ajan ja -päivämäärän, sinun täytyy korjata ne myös järjestelmäasetuksista (System Settings) näiden ohjeiden jälkeen
1. Paina (HOME)-painiketta näyttääksesi toimintovalikon
1. Valitse "Scripts..."
1. Valitse poisto-ohjelma
1. Paina kehotettaessa (A):ta jatkaaksesi
1. Paina (A):ta ottaaksesi käyttöön SysNANDiin kirjoittamisen (lvl3) ja syötä annettu painikeyhdistelmä
1. Paina (A):ta jatkaaksesi
1. Paina (A):ta lukitaksesi kirjoitusoikeudet
1. Paina (START)-painiketta käynnistääksesi uudelleen

___

Kaikki mukautettu laiteohjelmisto on nyt poistettu konsolistasi.
{: .notice--success}

Voit nyt poistaa SD-korttisi juuresta kaikki tiedostot ja kansiot **paitsi** `Nintendo 3DS`- ja `DCIM`-kansiot.
{: .notice--info}
