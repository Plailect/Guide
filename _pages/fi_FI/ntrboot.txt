---
title: "Ntrboot"
---

{% include toc title="Sisällysluettelo" %}

Jos asensit jo ntrbootin flash-kortillesi, voit seurata osiota [Boot9strapin asentaminen (ntrboot)](installing-boot9strap-(ntrboot)) saadaksesi ohjeita sen käyttämiseen.
{: .notice--success}

### Tärkeää tietoa

Boot9strapin asentaminen ntrbootin avulla vaatii yhteensopivan NDS-/DSi-flash-kortin, jolle voi asentaa ntrbootin.

Toisin kuin itse ntrboot-menetelmä, ntrboot-asennusohjelma (joka asentaa ohjelman kortille) ei toimi millä tahansa käyttöjärjestelmäversiolla. Tämä tarkoittaa sitä, että flash-korttisi tukemista versioista ja laitteista riippuen käytössäsi saattaa olla vain tiettyjä menetelmiä.

Huomaa, että "aikapommin" sisältävät kortit eivät voi enää avata `.nds`-tiedostoja sen jälkeen, kun ne havaitsevat järjestelmän ajan ohittaneen flash-kortin laiteohjelmistossa määritelly päivämäärän. Eräs keino tämän ohittamiseen on asettaa järjestelmän aika aikaisempaan päivämäärään.

| Flash-kortin nimi | Nykyinen hinta | "Aika­pommi"? | 3DS-versiot? | DSi-versiot? | NDS-versiot? | Muita huomioita |
|-|-:|:-:|:-:|:-:|:-:|-|
| [DSTT](http://www.nds-card.com/ProShow.asp?ProID=157) | 9,99 $ | Ei | Ei mikään| Ei mikään | Kaikki | Vain [tietyn flash-sirun](https://gist.github.com/Hikari-chin/6b48f1bb8dd15136403c15c39fafdb42) sisältävät mallit ovat yhteen­sopivia ntrbootin kanssa. |
| [R4i-SDHC 3DS RTS](http://www.nds-card.com/ProShow.asp?ProID=146) | 13,99 $ | Luultavasti (tuntematon päivämäärä) | <= 11.6.0 | <= 1.4.5 | Kaikki | |
| [R4i Gold 3DS RTS](http://www.nds-card.com/ProShow.asp?ProID=149) | 19,99 $ | Ei | <= 11.6.0 | <= 1.4.5 | Kaikki | |
| [Acekard 2i](http://www.nds-card.com/ProShow.asp?ProID=160) | 20,99 $ | Ei | <= 4.3.0 | <= 1.4.4 | Kaikki | |
| [R4iSDHC GOLD Pro 20XX](http://www.nds-card.com/ProShow.asp?ProID=490) | 9,99 $ | 3.9b: 3. syyskuuta 2019 | <= 11.6.0 | <= 1.4.5 | Kaikki | Kaikki R4iSDHC 20XX ‑flash‑kortit ovat identtisiä. |
| [R4iSDHC RTS LITE 20XX](http://www.nds-card.com/ProShow.asp?ProID=450) | 13,99 $ | 3.9b: 3. syyskuuta 2019 | <= 11.6.0 | <= 1.4.5 | Kaikki | Kaikki R4iSDHC 20XX ‑flash‑kortit ovat identtisiä. |
| R4iSDHC Dual-Core 20XX |  | 3.9b: 3. syyskuuta 2019 | <= 11.6.0 | <= 1.4.5 | Kaikki | Kaikki R4iSDHC 20XX ‑flash‑kortit ovat identtisiä. |
| Infinity 3 R4i |  | Ei | <= 11.6.0 | <= 1.4.5 | Kaikki | |
| R4 3D Revolution |  | Ei | Ei mikään | Ei mikään | Kaikki | |
| R4i Gold 3DS Deluxe "Starter" |  | Ei | 4.1.0–4.5.0 | <= 1.4.5 | Kaikki | |
| R4i Ultra |  | Ei | <= 4.3.0 | <= 1.4.5 | Kaikki | |

  ![]({{ "/images/screenshots/ntrboot-flashcarts.png" | absolute_url }})
  {: .notice--info}

Varmista, että flash-korttisi voi käynnistää `-nds`-tiedostoja konsolillasi ennen aloittamista. Jotkin flash-kortit saattavat vaatia käyttöjärjestelmäydin- tai laiteohjelmistotiedostojen kopioimista sen SD-kortille. Käänny flash-korttisi käyttöohjeiden puoleen lisätietoja varten.

Huomaa, että joidenkin menetelmien osioissa on lisätietoja yhteensopivuudesta.

Tämän menetelmän käyttäminen vaatii asennustavasta riippumatta pienen magneetin, jos kohdekonsoli on läpällinen (kaikki 3DS-perheen konsolit paitsi vanha 2DS, jossa on lepotilalle erillinen kytkin). Tämä johtuu siitä, että menetelmän käyttäminen vaatii konsolin olevan lepotilassa samalla kun painikkeet ovat painettavissa.

Kokeillaksesi magneetin toimivuutta pidä sitä (A)-, (B)-, (X)- ja (Y)-painikkeiden päällä tai ympärillä konsolin ollessa käynnissä, jotta näet, aktivoituuko lepotila. Jos lepotila menee päälle, kummatkin ruudut ovat mustana niin kauan, kuin pidät magneettia kohdassa.
{: .notice--info}

Huomaa, että flash-korttia ei voi käyttää sen normaaleihin käyttötarkoituksiin silloin, kun ntrboot on asennettuna sille (lukuun ottamatta Acekard 2i -korttia, joka toimii edelleen normaalisti *3DS:llä, jossa on mukautettu laiteohjelmisto*). This means that, for most flashcarts, it will not even display on the home menu. Asennusohjeiden lopussa on valinnaiset ohjeet, joiden avulla voit poistaa ntrbootin flash-kortiltasi asennettuasi boot9strapin.

Huomaa, että joissain harvinaisissa yhteensattumissa asennusprosessi saattaa **vioittaa** jäljitelmä-flash-korttia ja tehdä siitä pysyvästi käyttökelvottoman. Vaikka tämä onkin epätodennäköistä, on suositeltavaa käyttää vain alkuperäisiä kortteja. Jotta välttyisit jäljitelmäkortin saamiselta, on suositeltavaa käyttää flash-kortin ostamiseen hyvämaineista sivustoa (kuten [NDS Card](http://www.nds-card.com/)ia).
{: .notice--danger}

___
### Menetelmät

___

#### Ntrbootin asentaminen (yksi 3DS)

Tämä menetelmä vaatii vain hakkeroimattoman, vakiolaiteohjelmistolla olevan 3DS-konsolisi sekä yhteensopivan flash-kortin. Tämä menetelmä käyttää flash-korttia ntrbootin asentamiseen `.nds`-tiedoston kautta 3DS:lläsi. Flash-korttisi täytyy siis tukea `.nds`-tiedostojen lataamista 3DS:si versiolla. Tutustu yllä olevaan flash-korttitaulukkoon lisätietoja varten.

Jatka osioon [Ntrbootin asentaminen (yksi 3DS)](flashing-ntrboot-(3ds-single-system))
{: .notice--primary}

___

#### Ntrbootin asentaminen (monta 3DS:ää)

Tämä menetelmä vaatii tilapäiseen käyttöön toisen 3DS-perheen konsolin, jolla on jo asennettuna boot9strap. Flash-korttisi ei tarvitse tukea kummankaan 3DS:n versiota. Tutustu yllä olevaan flash-korttitaulukkoon lisätietoja varten.

Jatka osioon [Ntrbootin asentaminen (monta 3DS:ää)](flashing-ntrboot-(3ds-multi-system))
{: .notice--primary}

___

#### Ntrbootin asentaminen (NDS)

Tämä menetelmä vaatii tilapäiseen käyttöön flash-korttisi kanssa yhteensopivan Nintendo DS- tai Nintendo DS Lite -konsolin. Tämä menetelmä käyttää flash-korttia ntrbootin asentamiseen `.nds`-tiedoston kautta NDS:lläsi. Flash-korttisi täytyy siis tukea `.nds`-tiedostojen lataamista NDS:si versiolla. Tutustu yllä olevaan flash-korttitaulukkoon lisätietoja varten.

Jatka osioon [Ntrbootin asentaminen (NDS)](flashing-ntrboot-(nds))
{: .notice--primary}

___

#### Ntrbootin asentaminen (DSi)

Tämä menetelmä vaatii tilapäiseen käyttöön flash-korttisi kanssa yhteensopivan Nintendo DSi -konsolin. Tämä menetelmä käyttää flash-korttia ntrbootin asentamiseen `.nds`-tiedoston kautta NDS:lläsi. Flash-korttisi täytyy siis tukea `.nds`-tiedostojen lataamista NDS:si versiolla. Tutustu yllä olevaan flash-korttitaulukkoon lisätietoja varten.

Jatka osioon [Ntrbootin asentaminen (DSi)](flashing-ntrboot-(dsi))
{: .notice--primary}