---
title: "Homebrew Launcher (BrowserHax 2020)"
---

{% include toc title="Indice" %}

### Lettura necessaria

Questo metodo di accesso all'Homebrew Launcher si avvale di alcune sviste nel Browser Internet nativo del 3DS.

Queste istruzioni funzionano su console americane, europee, giapponesi e coreane, indicate rispettivamente dalle lettere U, E, J o K dopo la versione del sistema operativo. Se hai una console di regione Taiwan o Cina, indicate dalle lettere T o C in fondo alla versione del sistema, [entra nel canale Discord di Nintendo Homebrew](https://discord.gg/MWxPgEp) e chiedi aiuto in inglese.

### Cosa serve

* L'ultima versione di [Homebrew Launcher](https://github.com/fincs/new-hbmenu/releases/latest)
* L'archivio dell'ultima versione di BrowserHax [[per Old 3DS](https://github.com/zoogie/old-browserhax/releases/latest) / [per New 3DS](https://github.com/zoogie/new-browserhax/releases/latest)]
  + New/Old indica il modello della tua console. Se non sei sicuro di quale modello hai, consulta [questa immagine](https://3ds.eiphax.tech/pic/newold.png)
* Una connessione WiFi attiva sulla tua console

### Istruzioni

#### Sezione I - Preparazione

1. Spegni la tua console e rimuovi la scheda SD
1. Inserisci la scheda SD nel tuo computer
1. Copia il file `boot.3dsx` dai file scaricati dell'Homebrew Launcher nella directory principale della tua scheda SD
  + La directory principale della scheda SD è la cartella della tua scheda SD in cui è possibile visualizzare la cartella Nintendo 3DS, ma non il suo interno
1. Nell'archivio di BrowserHax, apri la cartella corrispondente alla regione della tua console
  + La regione della tua console è indicata con la lettera finale della versione di sistema in Impostazioni della console: U è USA, E è EUROPA, J è GIAPPONE e K è COREA
1. Copia la cartella `3ds` e i file `browserhax_hblauncher_ropbin_payload.bin` e `arm11code.bin` qui presenti nella directory principale della tua scheda SD
  + Ora dovresti avere una cartella `Nintendo 3DS`, una cartella `3ds` e i due file `.bin` nella directory principale della scheda SD

#### Sezione II - BrowserHax

1. Apri [questa immagine](https://3ds.eiphax.tech/pic/hax.png) in una nuova scheda o finestra sul tuo computer
1. Rimuovi in modo sicuro la scheda SD dal computer e reinseriscila nella console
1. Accendi la tua console e assicurati che sia connessa a una rete WiFi attiva
1. Dal menu HOME premi contemporaneamente i pulsanti L e R
  + Dovrebbe avviarsi lo Scanner QR. In caso contrario, USM (la parte successiva per l'avvio del custom firmware) non potrà funzionare. Dovrai usare [Seedminer](seedminer)
  + Se devi digitare l'URL, è `https://zoogie.github.io/web/nbhax/`
1. Usa lo scanner QR per scansionare il codice QR aperto nel primo passo
1. Tocca il pulsante "PROCEED TO HAXX"
1. Attendi il termine del processo
  + Se appare uno schermo giallo, spegni la console dopodiché ritenta questa sezione
  + Se ottieni un errore, [segui questa guida per risolvere il problema](troubleshooting#a-browser-based-exploit-is-not-working)
1. Se l'exploit ha avuto successo, la tua console avrà caricato l'Homebrew Launcher
  + Se ricevi un errore che indica che non sono state trovate applicazioni, assicurati di aver copiato la cartella `3ds` dall'archivio di BrowserHax nella directory principale della tua scheda SD, quindi riprova questa sezione
1. Lascia la console accesa e procedi alla sezione successiva indicata qui sotto


___

### Prosegui con l'[Installazione di boot9strap (HBL-USM)](installing-boot9strap-(hbl-usm))
{: .notice--primary}