---
title: "Installing boot9strap (Homebrew Launcher)"
---

Se hai già modificato il tuo 3DS in passato e hai installato un CFW basato su EmuNAND, ricorda che questa guida interessa solamente la SysNAND per cui dovresti seguire le istruzioni in tale modalità. Tieni presente che i termini EmuNAND e RedNAND si riferiscono a due implementazioni leggermente diverse [dello stesso concetto](http://3dbrew.org/wiki/NAND_Redirection).
{: .notice--info}

**Per usare i link [magnet](https://en.wikipedia.org/wiki/Magnet_URI_scheme) di questa guida avrai bisogno di un client torrent come [Deluge](http://dev.deluge-torrent.org/wiki/Download)**
{: .notice--success}

#### Cosa serve

* L'ultima versione di [SafeB9SInstaller](https://github.com/d0k3/SafeB9SInstaller/releases/latest)
* L'ultima versione di [boot9strap](https://github.com/SciresM/boot9strap/releases/latest)
* L'ultima versione di [safehax](https://github.com/TiniVi/safehax/releases/latest)
* L'ultima versione di [udsploit](https://github.com/smealum/udsploit/releases/latest)

#### Istruzioni

##### Sezione I - Preparazione

1. Rimuovi la scheda SD dalla tua console lasciando però l'Homebrew Launcher in esecuzione, quindi inserisci la scheda SD nel tuo computer
1. Crea una cartella chiamata `boot9strap` nella directory principale della tua scheda SD
1. Copia i file `boot9strap.firm` e `boot9strap.firm.sha` dall'archivio `.zip` di boot9strap nella cartella `/boot9strap/` della tua scheda SD
1. Copia il file `safehax.3dsx` nella cartella `/3ds/` nella tua scheda SD
1. Copia il file `udsploit.3dsx` nella cartella `/3ds/` della tua scheda SD
1. Copia il file `SafeB9SInstaller.bin` dall'archivio `.zip` di SafeB9SInstaller nella directory principale della tua scheda SD e rinominalo in `safehaxpayload.bin`

    ![]({{ base_path }}/images/screenshots/boot9strap-hb-file-layout.png)
    {: .notice--info}

1. Reinserisci la scheda SD nel Nintendo 3DS

##### Sezione II - Avvio di SafeB9SInstaller

1. Avvia udsploit dalla lista degli homebrew disponibili
  + Potrebbe essere necessario scorrere la lista per visualizzare l'homebrew
1. Al termine del processo, premi (Start) per uscire da udsploit
  + Potrebbero essere necessari più tentativi
  + Se la console dovesse bloccarsi, forzane lo spegnimento tenendo premuto il pulsante di accensione, quindi riprova
1. Avvia safehax dalla lista degli homebrew disponibili
  + Potrebbe essere necessario scorrere la lista per visualizzare l'homebrew
  + Se dovessi riscontrare l'errore "PM INIT FAILED", assicurati di aver avviato udsploit con la comunicazione wireless attivata
  + Se dovessi *ancora* riscontrare l'errore "PM INIT FAILED", prova ad usare la [versione r19 di safehax](https://github.com/TiniVi/safehax/releases/tag/r19)
  + Se la console dovesse bloccarsi, forzane lo spegnimento tenendo premuto il pulsante di accensione, quindi riprova
1. Se l'exploit è andato a buon fine, si avvierà SafeB9SInstaller

##### Sezione III - Installazione di boot9strap

1. Attendi il termine di tutti i controlli di sicurezza
1. Quando richiesto, inserisci la combinazione di tasti richiesta a schermo per installare boot9strap
1. Una volta completato il processo, premi (A) per riavviare la tua console
1. La console si riavvierà su boot9strap, quindi si spegnerà automaticamente visto che non ha alcun payload da avviare
  + La tua console ora non si avvierà finché non eseguirai le istruzioni presenti nella pagina successiva; non ti preoccupare, è normale

___

Prosegui con il [Completamento dell'installazione](finalizing-setup)
{: .notice--primary}